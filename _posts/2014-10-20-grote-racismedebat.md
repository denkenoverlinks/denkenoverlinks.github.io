---
layout: post
title: "Het grote racismedebat"
---

Ons land kampt met een historisch groot probleem. Een probleem dat verdeling
zaait, mensen uitsluit en onderdrukt. Een probleem waar vrijwel alle gevestigde
politieke partijen ofwel opportunistisch en hypocriet gebruik van maken ofwel
omheen draaien en voor wegkijken: RACISME!

Van de roep om ‘minder Marokkanen’ tot de groeiende angst voor moslims, van de
Zwarte Piet-discussie tot het virulente racisme op social media, van etnisch
profileren en buitenproportioneel politiegeweld tot discriminatie op de
arbeidsmarkt, van het Polenmeldpunt tot aan de Rotterdamwet; het huidige
klimaat in Nederland is er een waar diversiteit vooral wordt geproblematiseerd
in plaats van dat het gezien wordt als een verrijking.

*Rotterdam Talks* en *Denken over links* organiseren daarom, op uitnodiging van de
raadsfracties van NIDA Rotterdam en de SP Rotterdam en in samenwerking met SV
Avicenna en Wij Blijven Hier!, HET GROTE RACISME DEBAT om dit probleem te
bespreken, te begrijpen en samen tot oplossingen te komen. Experts en
wetenschappers zullen hun licht werpen op het onderwerp om o.a te evalueren hoe
groot het probleem van racisme in Nederland nu eigenlijk is, wat voor soort
manifestaties van het probleem er zijn en waar het vandaan komt. Samen met
politici en activisten zal er besproken worden wat er aan gedaan zou kunnen en
moeten worden. 

Dit allemaal in dialoog met het publiek.

Kom ook 23 oktober 19:00-22:00 voor HET GROTE RACISME DEBAT, om samen toe te
werken naar een oplossing voor dit grote probleem. Iedereen is van harte welkom
om deel te nemen.

**Let op: locatie en tijd zijn anders dan u gewend bent.**  
Tijd: 19:00 - 22:00  
Locatie: AULA @ Erasmus University Rotterdam  
Erasmus Building (A-Gebouw) op Campus Woudestein  
Burgemeester Oudlaan 50, Rotterdam  
Toegang gratis

Dit evenement is ook te delen op [facebook] (https://www.facebook.com/events/1505360236370298).
