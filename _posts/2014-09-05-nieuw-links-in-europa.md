---
layout: post
title: "Nieuw links in Europa"
english: "europes-new-left"
---

Donderdag 25 september is de aftrap van een nieuwe serie lezingen, waarin het
denken over hedendaagse sociale vraagstukken wordt geprikkeld en gescherpt.
Onder het motto Denken Over Links biedt de SP Rotterdam een podium voor
inspirerende sprekers over diverse thema's als samenleven in de stad, racisme
en de toekomst van de verzorgingsstaat. We trappen af met lezingen en discussie
over de perspectieven van Europees links.

Bij de Europese verkiezingen in mei bleef de doorbraak van een Europees 'links
van links' uit. Ondanks de crisis en de desastreuze bezuinigingspolitiek bleek
links nog onvoldoende in staat een geloofwaardig sociaal alternatief neer te
zetten. Maar er waren ook lichtpunten. Het Griekse _Syriza_, het
boegbeeld van Europees radicaal links, werd de grootste partij in Griekenland.
En het nog maar vier maanden oude _Podemos_, de stem van de Spaanse
'Indignados', scoorde in een klap acht procent van de stemmen in Spanje. 

Deze partijen zijn actief in landen die hard getroffen zijn door de crisis en die met grote 
werkloosheid, armoede en harde bezuinigingen te maken hebben. Zij weten met een 
radicaal programma grote groepen mensen aan zich te binden. Dat maakt nieuwsgierig 
naar het verhaal achter deze bewegingen.

Wat zijn de perspectieven van deze (relatief) nieuwe politieke bewegingen? Hoe verklaren 
ze hun succes? Hoe zit het met de verhouding tussen het activisme op straat en de 
parlementaire politiek? Deze en andere vragen komen aan de orde in twee lezingen van
sprekers uit Spanje en Griekenland en de discussie die daarop volgt.

* **Dimitris Pavlopoulos** is socioloog aan de VU en betrokken bij [Reinform]
  (http://www.reinform.nl). Zie [hier]
  (http://www.fsw.vu.nl/en/departments/sociology/staff/pavlopoulos/publications/index.asp)
  een overzicht van zijn opiniestukken over Griekenland.

* **Alex Merlo** is Parlementair Assistent voor Podemos in het Europees Parlement.
  He studeerde filosofie aan de Universidad Complutense de Madrid
  en aan de Université Paris I - Sorbonne, en was studentactivist
  and lid van Izquierda Anticapitalista en NPA.

**Let op: het programma is —bij wijze van uitzondering— Engelstalig!**

Locatie: Gaffelstraat 61b, 20:00 uur – 22:00 uur (inloop vanaf 19:30).  
Ook te delen op [facebook] (https://www.facebook.com/events/1545010272395706/https://www.facebook.com/events/1545010272395706/)!
