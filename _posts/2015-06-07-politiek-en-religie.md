---
layout: post
title: "Linkse Politiek en Religie"
subtitle: "Opium voor het volk of inspiratie voor het handelen?"
---

De rol van religie in de westerse politiek wordt steeds kleiner. Dat stelt
historicus en publicist Ewout Klei in zijn boek Van God Los. Van militant
atheïsme tot christensocialisme, de verhouding tussen links en religie kent een
diverse geschiedenis. Hoe ziet die verhouding er uit in de steeds meer
seculiere maatschappij van de 21e eeuw? Is religie iets wat achter de voordeur
blijft, of kan je als politicus ook een levensbeschouwing uitdragen?  Hoe
verhouden christendom en islam zich tot linkse politiek? Wat kan een links
antwoord op xenofobie - vaak geuit in termen van godsdienst - zijn? 

Op donderdag 18 juni staan deze vragen centraal in de discussieavond
gepresenteerd door de Rotterdamse SP in de serie Denken over Links.

Met **Setkin Sies** (ChristenUnie-SGP), **Pieter Hartevelt** (Groen
links, Linker Wang) en **Jan van de Eijnden** (voorzitter SP Oss,
priester). De avond wordt ingeleid door  politiek historicus **Ewout
Klei** (auteur van Klein maar krachtig, dat maakt ons uniek! en Van God Los)

_Linkse Politiek en Religie: donderdag 18 juni, 20:00 uur – 22:00 uur (inloop
vanaf 19:30). Locatie: Gaffelstraat 61b._

_Dit evenement is tevens te delen op [Facebook] (https://www.facebook.com/events/1197596030257422/)._
