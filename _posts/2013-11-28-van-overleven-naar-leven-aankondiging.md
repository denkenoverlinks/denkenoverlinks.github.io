---
layout: post
title: "Aankondiging lezing 5: Van overleven naar leven?!"
---

Kwetsbare jongvolwassenen: jongvolwassenen met een veelheid aan problemen zoals
gebrek aan inkomen, schulden, dak- of thuisloosheid, ontbreken van
dagbesteding, geen startkwalificatie, verslavingsproblematiek, psychiatrische
problematiek en delinquent gedrag. In 2013 heeft Rotterdam met zo’n 6000
kwetsbare jongeren te maken. Dat is een substantieel deel (6%) van de
jongvolwassenen tussen de 18 en 27 jaar.

Ze hebben nog een heel leven voor zich, maar als ze niet worden geholpen dreigt
het op allerlei fronten gigantisch mis te gaan. Voor hen zelf en de samenleving.
Een deel heeft al veel hulp gehad, maar hoe help je geze groep nu echt vooruit
met behulp van onderzochte interventies? En wat levert effectieve hulpverlening
de samenleving op? Hoe is het eigenlijk om vanuit de praktijk met deze
jongvolwassenen te werken?

Te gast zijn:

__Laura van Duin__, socioloog en promovendus, verbonden aan de Academische
Werkplaats bij de Nieuwe Kans van het VU medisch centrum. Laura gaat in op
het belang van onderzochte interventies en het onderzoek naar kwetsbare
jongvolwassenen in Rotterdam.

<div class="indent">
De VUmc Academische Werkplaats bij De Nieuwe Kans is opgericht in oktober
2012 door prof. Dr. Theo Doreleijers en dr. Arne Popma (onderzoekers bij
het VUmc). Het project wordt gefinancierd door de Rotterdamse Stichting De
Verre Bergen. ─ <a href="http://www.aw-dnk.nl">www.aw-dnk.nl</a>
</div>
  
__Art-Jan van Capellen__, teamleider bij Stichting De Nieuwe Kans in Rotterdam.
Art-Jan zal vanuit zijn ervaring vertellen over het werken met deze
doelgroep.

<div class="indent">
De Nieuwe Kans biedt een traject om jongeren tussen de 18 en 27 jaar
maatschappijvaardig te maken met behulp van een slagvaardige aanpak. Het
gaat hierbij om jongeren die met hun opleiding zijn gestopt en (nog) niet
participeren in de maatschappij middels werk of het volgen van een
opleiding. Ook een zorgtraject kan het gevolg zijn van deelname aan De
nieuwe Kans. ─ <a href="http://www.denieuwekans.nl">www.denieuwekans.nl</a>
</div>

Nieuwsgierig? Kom langs en denk met ons mee op donderdag 12 december op
Gaffelstraat 61B, 3014 RC Rotterdam. Aanvang 20:00, deur open 19:30. De toegang
is gratis. 

Locatie: Gaffelstraat 61b, 20:00 uur – 22:00 uur (inloop vanaf 19:30)
