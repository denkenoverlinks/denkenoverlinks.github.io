---
layout: post
title: "Het basisinkomen: redding van de verzorgingsstaat...
of een neoliberale valkuil? (aankondiging)"
---

Op donderdag 29 januari onderzoekt Denken over Links het onvoorwaardelijk
basisinkomen. Een bron van voortdurende controverse: redding van de
verzorgingsstaat volgens de een, een neoliberale valkuil volgens de ander.
Reden te meer om dit idee eens nader onder de loep te nemen met voor- en
tegenstanders.

De afgelopen eeuw heeft het idee van een gegarandeerd, onconditioneel
basisinkomen periodes gekend van grote populariteit. Er is zelfs herhaaldelijk
mee geÃ«xperimenteerd, echter zonder dat dit heeft geleid tot enige blijvende
verandering. Opmerkelijk is dat voor- en tegenstanders te vinden zijn over de
breedte van het politieke spectrum. Wat te denken van dit idee, dat zich in
deze tijd van voortdurende economische malaise wederom zo nadrukkelijk naar de
voorgrond dringt?

Is het basisinkomen een onverantwoord sociaal experiment, of juist een modern,
rationeel alternatief voor het huidige wirwar van sociale vangnetten? Zou het
systeem financieel efficient kunnen zijn? Zou het werknemers en zelfstandigen
kunnen bevrijden van een rigide arbeidsmarkt? Of zou het ze juist overleveren
aan een in toenemende mate neoliberaal en vijandig systeem? Zou het resulteren
in meer of minder activiteit, economisch dan wel van ander
maatschappelijk nut? Wat zou de nieuwe situatie betekenen voor bestaande
publieke voorzieningen en diensten? Wat zijn de voor- en nadelen met het oog op
privacy van burgers?

Deze en andere vragen leggen we voor aan

<dl>
<dt>Sjir Hoeijmakers</dt>
<dd>Econometrist, filosoof en ondernemend idealist.
  Initiatiefnemer van de onlangs aangenomen <a
  href="http://www.volkskrant.nl/economie/d66-pleit-voor-nieuw-onderzoek-naar-een-basisinkomen~a3782023/">D66
  motie</a> die de partij oproept om meer onderzoek te doen naar het
  basisinkomen.</dd>
<dt>Michel Verbeek</dt>
<dd>Systeembeheerder en schrijver voor het weblog Sargasso.
  Hier schreef hij onder andere een kritische onderbouwing waarom het
  basisinkomen <a href="http://sargasso.nl/basisinkomen-is-niet-zon-goed-idee/">niet zo'n goed idee is</a>.</dd>
</dl>

Het idee van een basisinkomen neemt een steeds prominentere plek in in de media
en progressief academische kringen, waar veel verschillende interpretaties en
meningen de ronde doen. Tijd om die eens uitgebreid tegen het licht te houden.

_Nieuwsgierig? Kom langs en denk met ons mee op donderdag 29 januari in
[Leeszaal Rotterdam West] (http://www.leeszaalrotterdamwest.nl/), Rijnhoutplein
3, Rotterdam. Aanvang 20:00, inloop 19:30. De toegang is als altijd gratis._

_Dit evenement is ook te delen op [Facebook] (https://www.facebook.com/events/1519349268328237/)._
