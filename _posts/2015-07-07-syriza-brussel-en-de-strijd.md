---
layout: post
title: "SYRIZA, Brussel, en de strijd voor een Europa van het volk"
english: "syriza-brussels-and-the-battle"
---

Het is geen toeval dat de diepste crisis in de geschiedenis van de EU
samenvalt met de grootste uitdagingen waar Europees Links zich sinds een
generatie voor gesteld ziet. De frontlinies tussen het neoliberale
Europese project en de progressieve bewegingen van het continent worden
uitgetekend, en plotseling lijkt alles mogelijk.

Terwijl de Europese Commissie, de Europese Centrale Bank en het
Internationaal Monetair Fonds de krachten bundelen met conservatieve
regeringen van willekeurig welke achtergrond om de Griekse economische
vernietiging — en verandering van regime — te bewerkstelligen, geeft
SYRIZA's moedige strijd ons allen een voorproeve van de medogenloze
reactie van de gevestigde orde die progressieve partijen te wachten staat
wanneer zij het wagen om in Europa op de poorten van de macht the slaan.

Drie eersteklas internationale sprekers zullen deze en aanverwante
aspecten bespreken, gevolgd door een interactieve rondetafeldiscussie.

**Alex Kypriotakis Weijers,** SYRIZA Jongeren in Nederland: Wat is SYRIZA
precies, en hoe is het ze gelukt om het niveau van organisatie en
mobilisatie te bereiken dat ze in staat heeft gesteld om te raken aan de
fundementen van de euro zelf? En wat zal de uitslag van het referendum
betekenen voor de regering, SYRIZA zelf, en het geheel van Griekse linkse
bewegingen?

**Dennis de Jong,** lid van het Europees Parlement namens de SP: Hoe wordt de
diepe ideologische strijd uitgedrukt in termen van de Europese structuren
— zowel de oude als nieuwe — op het niveau van het Europees Parlement en de
Europese regeringen?

**Dick Nichols,** Barcelona — voormalig internationaal journalist, expert op
het gebied van linkse politiek in Europa: Hoe reageren Europa's
progressieve krachten — van Spanje's nieuwe Indignados beweging tot
gevestigde, uiterst linkse partijen, en alles daartussenin — op de enorme
uitdagingen en kansen van did moment? Hoe kunnen we van elkaar leren? En
wat zouden de belangrijkste onderdelen moeten zijn van een gecoordineerde
progressieve reactie?

_SYRIZA, Brussel, en de strijd voor een Europa van het volk:
vrijdag 10 juli, 20:00 uur — 22:00 uur (inloop vanaf 19:30). Locatie:
Gaffelstraat 61B. Gratis toegang. Voertaal Engels._

_Dit evenement is tevens te delen op [Facebook] (https://www.facebook.com/events/866389200119961/)._
